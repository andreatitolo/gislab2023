## Struttura del laboratorio

N.B. la struttura potrebbe cambiare, specialmente la sezione pratica di Google Earth e QGIS, a seconda di quanto si riesce a fare in aula. Una panoramica più dettagliata delle attività è disponibile nella [[Laboratorio - Struttura dettagliata |Struttura dettagliata]].

- Lezioni teoriche sull'archeologia del paesaggio
- Introduzione a Google Earth
- Introduzione ai GIS - QGIS
- La mappatura tramite QGIS e i sistemi di riferimento
- I formati geospaziali e la tematizzazione
- Introduzione al remote sensing e i dati raster
- Lavorare con i raster in QGIS - Seconda parte 
- Lavorare con i raster in QGIS - Terza parte
- Progetti

## Aula

Aula T Seminari e Tesi,  
Ex Vetrerie Sciarra, Via dei Volsci 122, 00185 Roma

<iframe width="425" height="350" frameborder="0" allowfullscreen src="https://umap.openstreetmap.fr/en/map/untitled-map_867215?scaleControl=false&miniMap=false&scrollWheelZoom=true&zoomControl=true&allowEdit=false&moreControl=false&searchControl=null&tilelayersControl=null&embedControl=null&datalayersControl=null&onLoadPanel=undefined&captionBar=false"></iframe><p><a href="//umap.openstreetmap.fr/en/map/untitled-map_867215">See full screen</a></p>

## Orari

- Mercoledì: 15-17
- Venerdì: 11-13 (Studio 121 - Ex Vetrerie Sciarra)

## Inizio e Fine

- 15 Marzo
- Fine Maggio-Inizio Giugno

## Modalità 

Il laboratorio avrà una parte introduttiva sotto forma di lezioni frontali relativa alla storia dell'archeologia del paesaggio e delle sue metodologie. A seguire, gran parte degli incontri seguirà una struttura mista, con una parte introduttiva all'inizio e una parte pratica in cui vedremo e lavoreremo insieme sugli aspetti introdotti ad inizio incontro. In questi ultimi incontri, l'aspetto pratico sarà prevalente, ovviamente a seconda dell'argomento trattato. Tutti i passaggi che eseguiremo insieme durante gli incontri pratici verranno comunque condivisi nelle slide nella sezione `2. Slides`.

## Obiettivi

L'obiettivo delle lezioni frontali è quello di fornire una panoramica e una base di partenza teorica sull'archeologia del paesaggio, ovviamente con le limitazioni del laboratorio rispetto ad un corso vero e proprio. Per questo motivo nella sezione `5. Bibliografia` verrà condivisa una bibliografia di riferimento (**non obbligatoria**) nel caso si voglia approfondire alla fonte quello che è stato trattato durante gli incontri. 

L'obiettivo degli incontri pratici non è quello di farvi diventare esperti di telerilevamento, GIS o Google Earth, ma di offrirvi un panoramica teorica, pratica e documentaria il più dettagliata possibile per poter utilizzare questi strumenti indipendentemente ed eventualmente approfondirli se uno o più di questi vi interessa. 

## Dati e strumenti utilizzati

I dati utilizzati proverranno, data la natura del laboratorio, da esempi di Asia Occidentale (Iraq, Libano, Siria) e, salvo alcune eccezioni, cercheranno di essere dati utilizzati quotidianamente e non preparati *ad-hoc*. In questo modo utilizzeremo dati di prima mano che vengono usati quotidianamente da diversi progetti di ricerca, con tutti i loro vantaggi e problematiche di utilizzo. Sarebbe infatti inutile farvi lavorare con dati "finti", che funzionano perfettamente, senza affrontare le problematiche che ci sono nell'accesso e nell'utilizzo dei dati nell'archeologia dell'Asia Occidentale.

Per lo stesso motivo utilizzeremo QGIS, software libero ed open-source, disponibile gratuitamente, e Google Earth, proprietario ma comunque gratuito. Credo fermamente che sia sbagliato far approcciare studenti allo studio del GIS utilizzando sofware a pagamento come ArcGIS, visto che, al termine degli studi, non è detto che tutti possano permettersi la licenza di utilizzo.